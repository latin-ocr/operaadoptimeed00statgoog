14 TnBBAIDOS, mn. 1. 309

Desiluit, tenuique exceptus inhorruit aura.
Nec mora: sublimes raptim per inane volatus
Carpit , et ingenti designat nubila gyro.

Interea patriis olim vagus exsul ab oris
OEdipodionides furtim deserta pererrat
Aoniae! jam jamque animis male debita regna
Concipit, et longum , signis cunctantibus, annum
Stare gemit. Tenet una dies noctesque recursans
Cura virum , si quando humilem decedere regno
Germanum, et semet Thebis, opibusque potitum
Cerneret3 hac aevum cupiat pro luce pacisci.
Nunc queritur ceu tarda fngae dispendia: sed mox
Attouit flatus ducis, et sedisse superbum
Dejecto se fratre putat. Spes anxia mentem
Extrahit , et longo consumit gaudia voto.
Tunc sedet Inachias urbes , Dane‘iaque arva ,
Et caliganteS, abrupto sole, Mycenas ,
Ferre iter impavidum. Seu praevia ducit Erinnys,
Seu fors illa viae, sive hac immota vocabat
Atropos: Ogygiis ululata furoribus antra
Deserit, et pingues Bacchaeo sanguine colles·
Inde plagam, qua molle sedens in plana Cytheren·
Por-rigitur, lapsuque inclinat ad aequora montem ,
Praeterit. Hinc arcte scopuloso in limite pendens
Infames Scyrone petr-51⁵, Scyllae'aque rura
Purpureo regnata seni , mitemque Corinthon
Linquit, et in mediis audit duo littora campis.
J Iamque per emeriti surgens confinia Phoebi
Titanis, late mundo subvecta silenti
Rorifera gelidum tenuaverat aera biga.

Jam pecudes, volucresque tacent: jam'somnus κ

avaris

